Resumé
I min opgave valgte jeg at kigge på hvilken effekt det kan have og har haft for Google at deres medarbejdere har siddet hjemme. I min redegørelse kiggede jeg på deres muligheder og hvilke initiativer der har taget. Her fandt jeg frem til at de har benyttet sig af de fleste muligheder der var og samtidig havde sikret sig bedst muligt økonomisk. I min analyse kiggede jeg på Googles økonomiske situation og her fandt jeg frem til at de ikke har mærket de store negative konsekvenser på pandemien. Her kiggede jeg også på hvordan de kunne sikre sig juridisk hvis de i fremtiden ville fortsætte med hjemmekontoret som den primære arbejdsplads. I min vurdering kiggede jeg på fordele og ulemper for at benytte sig af hjemmekontoret og fandt frem til at det primært var juridiske ulemper og økonomiske fordele der var de store spillere.

Indledning
I min rapport vil jeg kigge på de muligheder som Google har haft i forhold til opgaven med hjemmearbejde. Herunder vil jeg også kigge på de initiativer som Google har taget, for se hvordan og hvorledes det kunne fungere med medarbejderne på hjemmearbejdspladsen fremfor på Google kontorene.
Jeg vil endvidere analysere regnskabet for Alphabet Inc. (Googles moderselskab) for at se hvordan de har lagt før pandemien, hvordan deres økonomiske udvikling har været og om de har taget effekt af pandemien på den ene eller anden måde.
Jeg vil også kigge på Business Model Canvas modellen for at se på Googles interne situation, for samtidig også at forstå hvorfor det måske kan eller måske ikke kan gavne Google at have deres medarbejdere sendt hjem. Samtidig også forstå hvorfor at deres økonomiske situation er som den har været.
Så vil jeg også kigge på sagen med det juridiske perspektivt for at se hvad Google kan tillade sig at gøre, og hvordan de juridisk kan sikre sig imod nogle trælse sager, hvis de har deres medarbejdere på hjemmekontoret.
TIl sidst vil jeg så vurdere hvilke fordele og ulemper det har for Google at have deres medarbejdere sendt hjem. Hvilke økonomiske effekter det kan have, hvilke juridiske effekter det kan have, og samtidig hvilke miljømæssige effekter det kan have.

Metodeovervejelser
I min rapport har jeg brugt regnskabsanalysen til at analysere Googles økonomiske situation i årene 2016 til 2020. 
Udover regnskabsanalysen har jeg brugt Business Model Canvas modellen for at se hvordan Googles interne situation er, så jeg bedre har kunnet få en forståelse for hvorfor de kan have gjort som de har, og samtidig hvordan de fremadrette har kunnet drage gavn af deres initiativer og muligheder. Det har samtidigt også været med til bidrage til forståelse for Google generelt og ikke blot i denne situation.
I den juridiske del af min opgave har jeg benyttet mig af de kvalitative data for at finde frem til hvad Google må og ikke må, og hvordan kan sikre sig juridisk. Her har jeg samtidig brugt juridisk metode til at kigge på de eksempler jeg har gennemgået. Dog uden at det er det hele der er med fra den juridiske metode da det simpelthen ikke gav mening.
Jeg har benyttet mig af både kvantitative data og kvalitative data, hvor det primært er de kvalitative data jeg har brugt, da det var det der var mest brugbart i forbindelse med min rapport. Her de kvalitative data blevet brugt til den juridiske del, da der ikke har været brugt for at kigge på kvantitative data her.

Redegørelse
Vi står midt i en Pandemi, og med nogle af de restriktion og generelle anbefalinger der er. Så er det op til virksomhederne at finde ud af hvad der giver mest mening for dem. Nogle er dog blevet nødt til at lukke ned uden selv at kunne tage stilling til om det er det bedste for dem.
Google derimod har i et stort nok omfang haft en god mulighed for selv at bestemme hvad de ville gøre. For Googles vedkommende er meget af deres arbejde, let udførligt hjemmefra. Generelt som software virksomhed har deres største udfordring været at skulle have folk til at holde deres servere kørende.
Den mest naturlige ting her ville så derfor være at sende folk hjem og så lade folk komme på arbejde hvis deres job funktion kræver det. Hvis arbejdet ikke kan udføres hjemmefra er det meget svært at undgå, det at møde op på arbejdspladsen.
Her kan man igen sige at det er serverne der er den største udfordring for dem der skal hjemmearbejde. De skal holdes kørende og de skal vedligeholdes så Google stadig kan drive deres forretning. 
Den 11. Marts 2020 vælger Alphabet Inc. (Googles moderselskab) at sende 100.000 af deres medarbejdere hjem for at arbejde på hjemmekontoret.(1)
Den åbenlyse mulighed som Google havde, og som de også har taget, er at sende deres medarbejdere hjem. Her som følge af Alphabets beslutning. Kigger vi igennem artiklen finder vi dog ud af, som jeg nævnte før, at dem der ikke kan arbejde hjemmefra, stadig kan møde op på arbejdspladsen.
Kigger vi videre i artiklen kan vi også se at der her er blevet taget de her initiativer som inkluderer en coronaviusfond som er tiltænkt at kunne betale deres medarbejder hvis de af forskellige årsager relateret til coronavirus, ikke kan tage eller ikke bør møde på arbejde.
Ser vi fremad kan vi sagtens se at det kunne fortsætte på denne måde med hjemmearbejde, efter pandemien. Her har Google muligheden for fortsat at holde dem hjemme som ikke er nødvendige at have gående på arbejdspladsen.
Googles muligheder er jo også at de kan ændre ansættelseskontrakterne fremadrettet så de nemmere kan sende folk hjem i tilfælde af noget, eller konstant have folk på hjemmekontoret og så mødes fysisk hvis nødvendigt.
Mulighederne som Google også har er for eksempel at fortsætte med den her fond her som de kan bruge til at hjælpe dem der nu end ikke kan møde på arbejde eller ikke bør møde på arbejde, hvis nu der skulle komme en pandemi igen. På den måde kan de også være forberedt.
Vender vi tilbage til Artiklen så ser vi at der står “Internetgiganten Google anbefaler alle sine ansatte i USA og Canada at arbejde hjemmefra”(2). Hvor man så kan se at muligheden ligger for at det gælder alle Googles kontorer verden over. 
En mulighed som Google nok også kunne finde på at bruge, når deres medarbejdere bliver sendt tilbage på kontoret igen. Kunne være at der var opdaterede sundhedspolitikker som medarbejderne skal følge, hvor nogle af dem kunne være at man for eksempel skal arbejde hjemmefra hvis man er syg, og slet ikke må møde op hvis man har nogle symptomer eller er syg. Hvor man jo førhen skulle vurdere selv om hvorvidt man kunne komme på arbejde, og ikke havde pligt til at arbejde hjemmefra.
Skal Google lade deres medarbejdere arbejde hjemme kan man jo stille spørgsmålet om hvorvidt Google så skal stå for de ekstra regninger der nu måtte være. Medarbejderen skal jo betale for det ekstra strøm der bruges og alt det andet.
Man kan dog se på de her muligheder med de grønne briller på, at Google også kunne sende deres medarbejdere hjem fremadrettet for at spare på elregning og derved hjælpe miljøet. Hvilket jo også minimerer mængden medarbejderne skal transportere sig selv fra hjemmet og hen på arbejdspladsen.
Google kunne have testet om hjemmearbejde var effektivt, ved for eksempel kun at sende den ene halvdel af medarbejderne hjem. For at se hvordan det påvirkede produktiviteten. Selvfølgelig er vi under en pandemi nu her, og de har handlet hurtigt fordi man ville undgå de sikkerhedsmæssige risici som var forbundet ved at møde op på arbejdspladsen. Havde vi ikke været i en pandemi kunne man sagtens have testet effektiviteten af hjemmearbejdet.
Google valgte også at teste effektiviteten af hjemmearbejdet, som følge af at der var et coronatilfælde på et af Googles kontorer.(3) 
Her kigger man også på at det kunne være det helt nye at lade sine medarbejdere arbejde hjemmefra. Her fandt man også ud af at folk fik det bedre og faktisk var mere effektive som følge af hjemsendelsen.
Her nævnes det dog også at muligheden for at hjemsende sine medarbejdere kan være negativt i og med at Google ikke kan sikre sig at arbejdspladsen er sikker nok. Under den her pandemi kunne Google godt frygte at de blev sagsøgt hvis medarbejderne fik coronavirussen, som følge af at Google ikke har kunnet sørge for sikkerheden.(4)
Kigger vi på de initiativer som Google har taget, så får vi et overblik over nogle af de ting, man måske kan tage med videre og som måske kunne blive fremtiden på arbejdsmarket, eller nok Google i hvert fald.
Som tidligere nævn har vi det her med at arbejde hjemmefra, de gjorde de allerede fra den 11. Marts af og de har de fortsat med indtil nu. Her kunne man godt se at det nok blev frivilligt eller tvunget at man arbejdede hjemmefra såfremt man ikke har et job der er har behov for fysisk fremmøde.
Her kunne man også kigge tilbage på den mulighed de kunne have taget der hed at man blev hjemme hvis man var syg, var i karantæne eller havde symptomer. Her med den bemærkning at det ville kræve at man lavede hjemmearbejde og ikke bare lavede alt muligt andet. Såfremt man godt kan arbejde hjemme.
Google havde også lavet den her coronavirusfond som var til for at hjælpe dem, som ikke kunne møde op på arbejdet, fordi de enten var i karantæne eller havde symptomer som kunne forveksles med Coronavirus symptomerne. 
Man kunne sagtens kigge på en mulighed der hed at man for eksempel arbejde hjemme det meste af ugen og så evt. Mødtes fysisk til et møde på et af de mange Google kontorer rundt om i verdenen.

Analyse
Regnskabsanalysen
Tallene jeg bruger i min regnskabsanalyse er fra årene 2016-2020 og er tallene fra 3. Kvartal (Q3). Da Googles regnskab hører ind under moderselskabet Alphabet Inc. Så vil tallene være påvirket af de andre datterselskaber. Tallene er i mio. Dollars.
I min regnskabsanalyse har jeg kigget på Googles omsætning, Googles egenkapital, Googles resultat både før og efter skat sammen hvad de betalte i skat. Udover det har jeg kigget på deres afkastningsgrad, overskudsgrad, aktivernes omsætningshastighed, egenkapitalens forretning, gældsrenten, gearing, likviditetsgrad og soliditetsgrad, da det var det der var mest relevant at have med. 

Googles omsætning har har kun været stigende de sidste par år. Ser vi på 2016 har de haft en omsætning der hed $ 64.208 mio., går vi til året 2017, ser vi en stigning på 22 % i deres omsætning som så lander på de $ 78.532 mio. Året 2018 er så det år der har givet den største stigning i Googles omsætning, med en stigning på de 24 %, hvor deres omsætning så lander på $ 97.543 mio. I årene 2019 og 2020 er der så mindre stigning, stigningen er der, men ikke ligeså meget som vi ser det i de forrige år. Stigningen hed 19 % i 2019 og 9% i 2020. 
Den manglende stigning i 2020, vil højst sandsynligt være resultatet af coronavirus pandemien som vi er i. I 2020 lander Googles omsætning så på de $ 125.629 mio. Som i sidste ende er 95 % mere end hvad de havde i omsætning i 2016. Man kan dog undre sig over hvorfor de ikke har haft en større stigning fra 2019 til 2020, grundet omstændighederne. 
Langt de fleste har jo benyttet deres computer og andre teknologiske enheder i 2020, hvilket har øget sandsynligheden for at folk har skulle bruge en af Google tjenesterne. Samtidig med at der er mange skoler rundt omkring i verden, specielt USA, der har brugt Google meet til at have undervisning over, som jo i den grad har øget brugen af googles produkter. Børn og unge har formentlig også set mere indhold på YouTube førhen da de har haft mere tid til at se det.
Egenkapitalen er også steget, men den er ikke steget ligeså meget som Googles omsætning. Som vi kan se længere oppe så er de gået fra $ 134.103 mio til de $ 212.920 mio. I 2020. Fra 2019 til 2020 er den ikke steget ligeså meget som den har gjort de tidligere år. Her ser vi nemlig en stigning på ca. $ 11.000 mio. Hvor de forrige år har budt på ca. $ 17.000 mio. Til $ 32.000 mio. Stigning. Hvor den største stigning var fra 2018 til 2019. 2020 er derfor ikke de år hvor der er blevet skudt flest penge ind, men det er stadig et år hvor der har været en stigning på trods af at det er en mindre stigning i forhold til de andre år. 
Resultatet før skat har Google altså også oplevet en stigning, dog også med en stigning i skat de skal betale af årets resultat. Heldigvis for Google har årets resultat før skat steget meget mere end hvad de har skullet betale i skat, det vil sige at de kommer ud på den anden side med et fornuftigt resultat der også ser en god stigning. 
Årets resultat før skat er gået fra $ 17.293 mio. I 2016 Til $ 29.393 mio. I 2020, Hvor at den skat de har skullet betale af årets resultat er gået fra $ 3.148 mio. I 2016 til $ 4.351 mio. I 2020. Hvilket er en meget mindre stigning i forhold til årets resultat før skat. Årets resultat er gået fra de $ 14.145 mio. I 2016 til de $ 25.042 mio. Det er også med til at vise at de har haft en god udvikling fra 2016 til 2020 på trods af at der er kommet en pandemi i mellemtiden.
Kigger vi på afkastningsgraden så var den på de 11 % i 2016 og derefter er den så faldet til de 8-9% hvor den så har lagt stabilt der siden 2017 og til 2020, Afkastningsgraden har derfor ikke mærket til pandemien. Det er dog stadig en god afkastningsgrad da den ligger over markedsrenten på de 1-2 %, selvom at afkastningsgraden kunne have været bedre, så er den stadig fornuftig. 
Overskudsgraden har været faldende fra 2016 til 2018, hvor den så vender igen. Den falder dog fra 2019 til 2020, hvilket ikke er så godt. Det er dog ikke fordi det er et slemt fald, med kun 2 procentpoint i fald. Dog så er det stadig mindre i forhold til 2016 hvor den lå på de 27 %, fremfor 2020 hvor den lå på de 20 %. Vi kan se at aktivernes omsætningshastighed har været meget stabil mellem de 40-44 %, hvor den i 2016/17 lå på den 40 % og gik op til de 44 % i 2018 og så faldt til 42 % i 2019/20. 
Egenkapitalens forrentning har lagt på de 13 – 15 % fra 2016 til 2020, hvor den var højest i 2018 og lavest i 2016/17, ligesom aktivernes omsætningshastighed. Da egenkapitalens forrentning er højere end afkastningsgraden og samtidig er højere end markedsrenten på de 1 – 2 % så kan vi med sikkerhed sige at de tjener på at arbejde med gæld, hvilket kun er godt for Google.
Vi kan se at Gearingen er steget, og det er som følge af at afkastningsgraden heletiden har været højere en gældsrenten. Da afkastningsgraden har været stabil, samtidig med at gældsrenten er faldet, så har det påvirket egenkapitalens forrentning, positivt på den måde at den ikke falder, men forbliver stabil på et godt niveau.
Likviditetsgraden er rigtig god da den er over de 150 % fra 2016 til og med 2020, den har dog taget et kæmpe fald fra 2016 til 2020, men hvor den ikke har taget lige så stor et fald mellem 2020 og 2019. Hvor den har ændret sig minimalt, dog stadig med et fald. Tallet ser rigtig godt ud for Googles side af. Som vi jo kan se hed tallet 688 % i 2016, hvor det så er faldet med 347 procentpoint fra 2016 til 2020, hvilket vil sige at de ligger på de 341 % i deres likviditetsgrad.
Soliditetsgraden ligger også rigtig godt, hvor den siden 2016 har været over 70 %, dog har den også haft et fald som likviditetsgraden, men slet ikke i samme grad, da det i det her tilfælde er gået fra 84 % til 71 % som ikke er det værste. Det er et træls fald som Google har haft, men de ligger stadig rigtig godt og som det ser ud så er det ikke pandemien der har været skyld i det kæmpe fald.
Som vi har kunnet se på Googles regnskab har de altså ikke taget den største skade af pandemien og i langt de fleste tilfælde bare oplevet mindre stigning end normalt, eller oplevet et fald de også havde før pandemien. Man kan derfor trygt sige at pandemien ikke har haft den største effekt på Google. Google har oplevet en stigning der har været meget stor, fra 2016 og så til 2020. De har stået stærkt og været en virksomhed i udvikling. Det kan man tydeligt se på deres tal.
Noget der også kan forklare den udvikling som Google har, er at de fokuserer på de digitale produkter og webtjenester. I det at internettet stadig er i udvikling og at folk har haft mere brug for det i 2020, så det kan være med til at forklare hvorfor de ikke er faldet i deres tal i 2020, på trods af at de har haft mindre stigning, men ikke noget der har været et problem for Google.
Kigger man på nøgletallene så er de fleste forblevet stabile gennem årene og de andre er faldet, meget. Hvorimod kigger man på regnskabet generelt, så er det her hvor vi ser de store stigninger. Hvor det samtidig kun er hvor meget tallene stiger der er faldet og ikke tallene i sig selv

Business Model Canvas (Tjek Bilag 1)
Googles samarbejdspartnerer er primært techvirksomheder der benytter sig af android systemet til telefoner.
Googles nøgleaktiviteter er udvikling af webtjenester og software, herunder vedligeholdelse og videreudvikling af disse tjenester. Endvidere udvikler Google også telefoner, og andre teknologier. Google har også en nøgleaktivitet der hedder markedsføring, de udbyder den her marketingsservice som virksomheder kan benytte sig af.
Googles nøgleresourcer indebærer deres medarbejdere, herunder primært deres programmørere og datateknikere der holder deres servere kørende. Googles servere er også en kæmpe nøgleresource for Google, da det er dem der holder deres virksomhed i gang.
 Googles markedstilbud, er forskellige webtjenester som private kan gøre brug af. Det involver mailsystem, underholdningssystemer, kalendersystemer m.m. De har mange forskellige produkter og tjenester som man som privat kunde kan gøre brug af. Endvidere har Google også deres marketingsservice som virksomheder kan gøre brug af, her gælder det både YouTube reklamer, reklamer på hjemmesider, annoncer gennem søgeresultater og så de gode gamle reklamer på fjernsynet.
Googles kunderelationer er primært noget der foregår gennem deres webtjenester og sociale medie profiler, og det er ikke fordi der er så forfærdelig meget omkring det, men de på den måde interagere med deres kunder.
Googles distributionskanaler er som før nævnt, gennem deres sociale medie profiler og gennem deres webtjenester som for eksempel YouTube primært. Google har dog også nogle tv-reklamer som de kører, for at vinde kunderne over. Det er dog gennem sociale medier at de primært distribuere sig.
Googles kundesegmenter er primært rettet mod unge mennesker og så dem der arbejder i business verdenen. Det afhænger meget af hvilken af deres services man kigger på. Kigger man på Googles søgemaskine så er den rettet mod alle, hvor kigger man på YouTube er den mere rettet mod unge mennesker fordi det er dem der har mest tid til at se videoer. Så deres kundesegmenter er meget forskelligt, fra webtjeneste til webtjeneste.
Googles omkostninger er primært rettet mod løn til deres medarbejder, de bruger også afsindigt meget på deres el-regning når man kigger på hvor mange datacentre der har, her kan man så evt. Kigge på om hvorvidt varme er en udgift da de nok kan nyde godt af den varme som deres datacentre producerer. Derudover har de også udgifter til vand, og mad til deres kantiner. Endvidere gælder afskrivninger også ind under deres omkostninger da deres servere, computer osv. Skal køre konstant og derved forbruges rigtig meget.
Googles indtægter kommer fra salg af data og gennem markedsføring. Alle Googles webtjenester er gratis, hvor nogle af deres webtjenester har premium versioner der er uden reklamer. Google tjener også rigtig mange penge gennem deres markedsføring, salg af telefoner osv. Google tjener også penge gennem YouTube ved at de tager en procentdel af de penge som livestreamers får doneret på deres direkte udsendelser. Samtidig med at de også tager en procentdel af de medlemskaber som man kan tilmelde sig ved de forskellige YouTubere.

Det juridiske perspektiv
Når vi kigger på ansættelser, så er det naturligt at vi kigger på kontrakterne bag ved, altså ansættelseskontrakterne. Her vil det naturligvis være beskrevet hvor meget personen skal have i løn, og at personen skal arbejde på en specifik adresse som oftest er virksomhedens adresse. Samt mange andre detaljer.
Kigger vi på hvordan coronavirussen har hærget verdenen, så kan vi formentlig komme til at se en anderledes ansættelseskontrakt.
Tager vi Google, så har de nok haft skrevet at man skulle arbejde på et af deres kontorer og nok ikke nævnt noget som helst omkring hjemmearbejde. Dykker vi dog dybere ned i hvordan det kunne se ud, så kan vi nok se frem til at det fremadrettet hedder at Google vil have et krav om at man enten arbejder hjemme, heletiden, eller som minimum arbejder hjemme i tilfælde af at det bliver nødvendigt.
For eksempel i tilfælde af en anden pandemi. Her kunne man forestille sig at Google ville prøve at nævne det her som jeg nævnte i min redegørelse omkring sikkerhed på arbejdspladsen. Der ville Google nok gå efter at lave den her form for juridisk sikkerhed der lød på at hjemmet var arbejderens eget ansvar at sikre. Så Google kan slippe uden om de retssager der nu end kunne ske, hvis man kommer til skade på hjemmekontoret eller pådrager sig en virus der sætter en ud af spillet.
Så Google kunne sagtens indgå de her kontrakter med arbejderen der måske lød på at de gerne ville hjælpe, ved at bidrage økonomisk, til at sikre hjemmearbejdspladsen hvorimod at Google til gengæld  fraskriver sig alt ansvar overfor alle de skader og ulykker der nu end kunne ske derhjemme.
Kigger vi på den amerikanske arbejdslovgivning kan vi her læse at dem der er dækket af OSH act (Occupational Safety and Health) skal følge OSHAs (Occupational Safety and Health Administration) krav om sikkerheden på arbejdspladsen.(5) Så tager man den førnævnte mulighed op og kigger på den efter at have læst det, så kan man se at det i teorien godt kan lade sig gøre.
Hvis Google sikrer hjemmearbejdspladsen med de rette sikkerhedselementer, eller bidrager og rådgiver til. Så kan de her evt. Få medarbejderen til at underskrive at de har fulgt Googles anvisninger. Hvor at Google på den måde kan fraskrive sig ansvaret, til en hvis grad.
Dog så kommer vi til en udfordring der hedder at der er så er rigtig mange arbejdspladser hvis størstedelen af Googles medarbejdere skal arbejde hjemmefra. OSHA, vil nemlig gerne sikre sig at de her krav bliver opfyldt og det gør de jo bedst ved at tjekke arbejdspladsen selv. Så vil den udfordring hedde om det ville være nok at vise OSHA den her kontrakt om at medarbejderen har underskrevet en tro- og love erklæring om at personen har fulgt de sikkerhedsmæssige råd og sikret sin hjemmearbejdsplads. Eller om det vil betyde at OSHA skal besøge hvert enkelte medarbejder. 
Her kunne man godt se at ansættelseskontrakten så indebar at man skulle skrive under på at man har sikret sit hjem, i forhold til at benytte det som arbejdsplads. Såfremt man vil arbejde hjemmefra, om så det er frivilligt valg eller ej om man vil arbejde hjemmefra.
Et eksempel på en juridisk problemstilling, som kunne være sket før denne eventuelle ændring som jeg nævnte:
Vi har en medarbejder som er ansat før pandemien hærger, han bliver sendt hjem for at undgå mest mulig spredning af Corona på Google kontoret, som han arbejder på. På hjemmekontoret kommer han til skade på den ene eller anden måde og sagsøger derfor Google, fordi de ikke har sikret hans arbejdsplads tilpas nok. 
 Da Google ikke har tænkt over det før, så har de ikke skrevet det ind i deres ansættelseskontrakt, og må derfor tage stilling til hvad der så skal ske. Da hjemmekontoret blev kaldt arbejdspladsen for den pågældende medarbejder og at det Googles ansvar at sørge for sikkerheden på arbejdspladsen. Så kan Google godt få nogle juridiske problemer de ikke har lyst til at stå med. Der ender de nok ud i at skulle betale erstatning.
Et eksempel på en juridisk problemstilling, som kunne være sket efter denne eventuelle ændring som jeg nævnte:
Vi har nu en medarbejder som er ansat efter denne kontraktændring. Hun har skrevet under på en tro- og love erklæring om at hun har fulgt Googles anvisninger omkring at sikre sin arbejdsplads mest muligt. Hun kommer til skade den dag hun arbejder hjemmefra, og mener at det stadig er Googles ansvar at stå for sikkerheden på arbejdspladsen. 
Dog så har medarbejderen skrevet under på at hun har gjort hvad der skulle til for at sikre arbejdspladsen mest muligt, baseret på Googles anvisninger. Hun har derved også skrevet under at det hendes ansvar at stå for sikkerheden på hjemmearbejdspladsen, dog med rådgivning og evt. Økonomisk støtte fra Google.
Derfor kan hun ikke sagsøge Google for ikke at tage sit ansvar, da hun har skrevet under på at hun tager ansvaret for hjemmearbejdspladsen, hvis Google tager ansvaret for den normale arbejdsplads. Dette ville nok ikke ende ud i noget tab fra Googles side af.
Noget andet man nok også kunne komme til at se i Googles ansættelseskontrakter, var at man måske ville nævne det her med at man kunne risikere at få en lavere løn, hvis der er et rigtig godt og velformuleret grundlag for det, såsom at man ikke har råd til at have en person ansat under en pandemi hvis personen får x antal dollars om året i forhold til hvis personen fik en mindre løn. 
Her kunne det være at de nævnte at man velbegrundet ville sænke personens løn hvis det økonomisk var det smarteste for at undgå en unødvendig fyring. Måske ville Google sætte nogle retningslinjer for hvor meget man måtte sænke personens løn, så det ikke endte med at blive en uretfærdig lav løn man kunne komme ned på. Dette skal dog overholde loven om lønninger, og overholde de krav der er på området omkring mindsteløn og tillæg for overarbejde osv.(6)
Hvis Google ikke tilføjer denne del til deres kontrakt så vil de kunne blive sagsøgt for brud på ansættelseskontrakten, hvis de pludseligt sænker en persons løn uden accept fra personen. Det kan endvidere være brud på den amerikanske arbejdslovgivning hvis de sænker lønen alt for meget.
Dog hvis Google tilføjer denne del til deres ansættelseskontrakt, så kan de uden tvivl tillade sig at sænke en persons løn, dog inden for nogle rammer der står beskrevet i kontrakten. Det skal selvfølgelig også være indenfor den amerikanske arbejdslovgivnings rammer. En medarbejder vil derfor ikke kunne sagsøge Google for brud på ansættelseskontrakten hvis de sænker personens løn inden for de rammer der er aftalt. Det er dog muligt hvis det går imod den amerikanske arbejdslovgivning.
En tredje ting som Google kunne tilføje til deres ansættelseskontrakt var at man for eksempel var sikret økonomisk støtte hvis man som medarbejder ved Google, blev smittet med en virus, for eksempel Coronavirussen og derved ikke kan komme på arbejde. Eller hvis nu man er i karantæne eller har mistanke om at man er smittet med en virus under en pandemi. Det var også det som jeg nævnte tidligere med at Google havde lavet en coronavirusfond som var til for netop dette. Det kunne være for at hjælpe dem der ellers kunne være nervøse for at møde op grundet coronavirus. Så Google på den måde kan love sine medarbejdere at de kan få hjælp hvis de virkelig har brug for det. På den måde kan Google også undgå at folk der har en nødvendighed for at møde op, skulle blive væk på grund af frygten for at blive smittet med en virus under en pandemi. 
Det vil så sige at Google også kommer til at binde sig til at give dette beløb til medarbejderen og ikke kan snige sig uden om, hvis det økonomisk ikke er det smarteste at gøre fra Googles side af. Det kunne foreksempel være et problem hvis beløbet er rigtig højt og Googles tal går dårligt i forhold til hvad de plejer. Eller hvis der er mange medarbejdere der bruger dette. 
Man kan så sige at Google nok også gerne ville gå med til dette, hvis man kigger på deres økonomiske tal. Da det jo som tidligere nævnt er tydeligt at de stadig har klaret sig godt. Derfor kunne man godt forestille sig at det blev en del af deres fremtidige ansættelseskontrakter. 
Her kunne man se om det var muligt for Google at sikre sig mod uretfærdighed. Det er nemt nok for en medarbejder at sige at medarbejderen har det skidt og vil sikre sig at personen ikke er smittet med en virus der er under en pandemi. Så her kunne man se at Google så nok ville lave nogle betingelser der skulle opfyldes før man fik den her erstatning/økonomiske hjælpepakke. For eksempel at det kun var muligt at få den her økonomiske hjælpe pakke hvis man havde tydelige symptomer og havde brug for at blive hjem. Samt selvfølgelig under isolation og at medarbejderen derfor ikke kan arbejde.
Hvis nu man også kigger på det problem der hedder at folk jo kan undgå at overholde restriktionerne under en pandemi. Så Kan Google sikre sig mod dette ved at skrive det med i ansættelseskontrakten at man som medarbejder af Google har pligt til at følge alle de pågældende retningslinjer, så længe det er indenfor ens arbejdstid. Uanset om man er på hjemmearbejdspladsen eller på Google kontoret. Hvor de så også kunne vælge den tilgang der hed at man som Google medarbejder kunne blive fyret hvis man valgte at lyve om sin grund til at blive hjemme, bare for at bryde anbefalinger.
Et eksempel på dette kunne være, hvis en person gerne ville på bar og drikke en øl med kammeraterne istedet for at sidde på jobbet. Det er i det her tilfælde imod sundhedsmyndighedernes anbefalinger at tage på bar.  Den pågældende medarbejder har for eksempel sagt at personen havde det dårligt og derfor ville tage hjem. Så ville man med denne tilføjelse i ansættelseskontrakten, have muligheden for at fyre den pågældende medarbejder nemmere. Da det derved ville være et brud på ansættelseskontrakten at lyve om sit helbred for at bryde sundhedsmyndighernes anbefalinger, blot for at nyde en øl sammen med kammeraterne på en bar, eller en tre retters menu på den lokale restaurant. Eller det eksempel som man også har hørt om, tager på ferie i et andet land, hvis dette er muligt.
Så ville en medarbejder heller ikke kunne sagsøge Google da medarbejderen selv har brudt ansættelseskontrakten.
Hvis Google valgte at tilføje de forslag som jeg nævnte her, så ville Google kunne sikre sig på mange måder, der samtidig ville gavne dem, i en fremtidig pandemi, eller bare generelt ud i fremtiden. Det ville samtidig også ændre en del på deres arbejdskontrakt da der skulle tilføjes en del mere i den.
Det er samtidig meget muligt at Google kunne finde på det, da det netop er med til at bidrage til deres juridiske sikkerhed. Man kunne sagtens også forestille sig at andre virksomheder, specielt softwarevirksomheder ligesom Google kunne finde på at gå denne retning.
Det ville forhindre en del juridiske sager, som jeg tidligere nævnte. Det var det her med at arbejdspladsen skulle være sikret og at det var virksomhedens ansvar at gøre dette. Det ville sikre sig at virksomheden ikke bare kunne sænke en persons løn uden at der var gyldigt og velformuleret grundlag for dette. Det ville sikre at en medarbejder med tryghed kunne blive væk fra arbejdet i tilfælde af smitte eller under mistanke herom. Det ville endvidere også kunne sikre Googles og andre virksomheders ry hvis de sikrede sig mod at en medarbejder kunne bryde retningslinjerne og sunhedsmyndighedernes anbefalinger under en pandemi, indenfor arbejdstiden.

Vurdering
Nu har vi kigget på nogle af de initiativer som Google har taget og nogle af de muligheder de har haft, i forhold til at have medarbejderne på hjemmekontoret, og vi har kigget på nogle forskellige tal og alt det.
Hvilket fordele kan vi så se i at have Google ansatte på hjemmekontoret fremfor på Google kontoret?
Jo, vi kan starte med at kigge på at det kan øge effektiviteten. Medarbejderen skal ikke bekymre sig om at fylde tanken på bilen, eller pumpe luft på cyklen, hvilket kan hjælpe miljøet.
Medarbejderen skal ikke frygte at tage en sygdom med hjem, og det er specielt godt under en pandemi som coronapandemien. Dette er helt klart en fordel for samfundet i og med at man måske kan eliminere nogle af de her almene sygdomme og virusser.
Google kan også spare nogle penge ved at de ikke skal bekymre sig ligeså meget om el-regning, på trods af at de stadig har tonsvis af datacentre som sluger strøm. De skal heller ikke bekymre sig om varme og de andre regninger der måtte være i forbindelse med at have kontoret kørende. Fordi de jo ikke har nogle medarbejde som så skal møde op, hvis nu man vælger fuldtids-hjemmearbejde modellen. 
Google kunne endda tjene penge på at udleje noget af pladsen til de virksomheder der stadig foretrækker at have et sted at arbejde. Hvilket kunne give Google flere penge på lommen til udvikling af deres produkter.
Kigger vi på Googles regnskab kan vi også se at de ikke har mærket nogen negativ effekt af at pandemien har hærget. De har selvfølgelig mistet noget bevægelse i deres tal, men tallene er stadig vokset og det er ikke til at se ellers.
Der er desværre også de negative sider ved at arbejde hjemmefra.
Nok kan det øge effektiviteten, men det kan formentlig være svært for medarbejderne at opbygge det samme forhold til hinanden og, på den front skade evnen til at arbejde sammen. For en projektleder kan det nok også være sværere at se hvordan de forskellige medlemmer af projektgruppen kan være til gavn for projektet.
Kigger man på den juridiske side af det så kan der være den ulempe at Google ikke kan skabe det samme sikre arbejdsmiljø for sine medarbejdere som de kan ved at have dem på en arbejdsplads fremfor at de er på hjemmekontoret. Her kunne man dog frygte at folk ville sagsøge Google, hvis nu medarbejderen pådrog sig coronavirussen, og derved ikke havde arbejdet i et miljø der var sikkert nok. 
Ved at kigge på det som jeg nævnte ligefør, så kan man måske kigge på om det også vil være en ulempe for Google økonomisk, hvis de så skal stå for at sikre sig at hjemmekontoret er ligeså sikkert som Google kontoret. Samtidig med at man måske skulle kigge på at Google så også kunne komme til at stå for at der skulle være en arbejdscomputer og internet til rådighed for at medarbejderen. Så de er sikre på at medarbejderen kan arbejde hjemmefra. 
Endnu en ulempe der kan være for Google er at deres medarbejdere, ikke nødvendigvis har samme mulighed for at lægge arbejdet fra sig, det kan være svært at lægge arbejdet fra sig mentalt. Hvilket for nogen kan føre til stress og på den måde også nedbringe effektiviteten, fremfor at øge effektiviteten. Så skal Google i hvert fald finde en måde at hjælpe disse medarbejdere på, hvis ikke de finder en måde, hvorpå de kan forhindre den her stress som kan følge med at det er sværere at lægge arbejdet fra sig.
Så vil de havde ekstra udgifter der kunne følge med, evt. At hyre coaches til at hjælpe med at forhindre stress og øge effektiviteten samtidig med. Så skal de også finde ud af hvordan det skal foregå, hvis nu man valgte at gå med den mulighed og så få det til at hænge sammen med alt andet.
For hvis stressen udvikler sig til noget værre kan det se rigtig skidt ud for Google, rent juridisk, fordi de så skal til at behandle den sag. Derfor kan den mentale sundhed også være rigtig træls for Google, hvis de ikke finder en måde at behandle det fornuftigt på.

Konklusion
Googles økonomiske tal ser gode ud på trods af at de har haft deres medarbejdere hjemme og de har fint kunnet udføre deres arbejde ordentligt. Som vi har kunnet se i tallene, så er mange af deres tal gået rigtigt godt ellers har de været i nedgang langtid før pandemien.
Det er til at sige at den økonomiske konklusion er at de ikke ville have noget problem i at holde deres medarbejdere hjemme flere af ugens dage, og hvis vi tænker på at de heller ikke har samme behov for at bruge strøm, hvilket sparer dem penge, og at deres medarbejdere heller ikke har behov for at benytte sig af transport i samme grad. Så kan vi sagtens se at det er en grønnere udvikling vi får at se hvis Google har deres medarbejdere på hjemmekontoret.
Juridisk set kan Google tillade sig meget hvis de tilføjer nogle dele til deres ansættelseskontrakter som jeg nævnte i min analyse. Herved at sørge for sikkerheden på hjemmearbejdspladsen, sikre sig at der kan være fornuftigt grundlag, før de kan tillade sig at sænke en medarbejders løn, og de andre forslag der blev nævnt.
Den endelige konklusion er at det både vil være økonomisk fornuftigt for Google at have deres medarbejdere på hjemmekontoret, det vil være bedre for miljøet da man sparer på alt den transport der skal foregå mellem arbejdspladsen og hjemmet. Det vil samtidig også være sikkert juridisk, hvis Google ændrer deres ansættelseskontrakter
