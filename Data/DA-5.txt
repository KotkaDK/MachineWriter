Den første tekst er skrevet af Adam Oehlenschläger i året 1813 og det har titlen “Lær mig, O Skov! At visne glad”.
Det er et traditionelt digt, fordi vi har den her struktur i digtet som er meget normal for traditionelle digte. Man kan godt sige at det er centrallyrisk fordi det har med Adam Oehlenschläger tanker omkring døden at gøre. Han beskriver meget hvordan han forestiller sig at døden vil være og at han håber han dør glad når det så er. Så vi har i hvert fald et digt der sprudler meget af det centrallyriske, men man kunne også sige at det var brugslyrik fordi det også er det mere religiøse perspektiv der bliver kastet over hans tanker om døden. Dog vil jeg mene at det primært er centrallyrisk.
Adam Oehlenschläger har skrevet digtet til at fortælle om det her med at engang at skulle dø og at han håber at man så dør glad. Så derfor vil jeg mene at digtets motiv er omkring død og paradis.
Den ydre verden er meget beskrevet som et lykkeligt forår og en lykkelig sommer der er fyldt med masser af farver og alt der tilhører den glade natur. Man kan også læse at der er fugle og blade, så det ville give mest mening at det så foregår i en skov. Fordi der på et tidspunkt bliver nævnt påskemorgen, så vil jeg mene at vi er i start/midt april der hvor vi stadig er i foråret, men at det begynder at blive sommer. Det kan man også kæde sammen med at der bliver nævnt forår og sommer i henholdsvis vers tre og seks i første strofe. 
Den indre verden er her, hvor vi oplever Adam Oehlenschlägers tanker omkring døden. Det er meget præget af glæde omkring fantasier og forventninger. Det kan man for eksempel læse i femte og sjette vers i anden strofe; “Da skal et yndigt Paradis Mig sikkert aabent stande.” Det beskriver også ret godt at han ser glæde og han forventer at det bliver godt og lykkeligt selv når enden er der. 
Digtet er opstillet på den måde at vi har fem strofer med seks verslinjer i hver strofe. Det er ikke særlig lange verslinjer der er i stroferne. Vi har meget normal tegnsætning i hver verslinje samtidig med at hver verslinje starter med stort begyndelsesbogstav uanset om der har været komma eller punktum i verset forinden.
Tidsforløbet virker som om det er fra at Adam Oehlenschläger der indser at han en dag skal dø og så indtil at han er død. Som nævnt tidligere vil jeg mene at det også strækker sig fra slut forår til start sommer da det er det her med at der bliver nævnt forår, påske og sommer. 
I forhold til sproglige billeder så har vi noget personifikation i første strofe i verslinje fire og fem med det her træ der skal slå sine dybe rødder. Udover det har vi også nogle metaforer for eksempel har vi i strofe fire i andet vers, hvor Jesus bliver kaldt Adam Oehlenschlägers mester og lærer. Vi har også endnu en personifikation i femte strofe i tredje verslinje, hvor det her minde bliver kaldt kærligt og venskabeligt.
Vi har nogle sproglige figurer der går meget på gentagelse, altså de tre første strofer starter alle sammen med "Lær mig" og der er meget der gentager sig, men ikke fordi der direkte bliver gentaget sætninger og så videre.
Vi har et enderim i hver strofe og er opbygget således at det starter med et parrim og så derefter klamrerim altså alt stroferne rimer således (AABCCB). Det er for eksempel i første strofe at verslinjerne slutter således: Glad (A), Blad (A), kommer (B), staa (C), slaa (C) og så Sommer (B). Så her kan vi bekræfte at det starter med et halvt parrim og så derefter et helt klamrerim. Det er samtidig den samme rytme igennem hele digtet. 
Det er meget gammeldags ord der bliver brugt i korte sætninger, selvom emnet er noget vi finder sørgeligt og trist så er det stadig positivt ladede ord der bruges i verslinjerne. Det er samtidig meget præget af adjektiver og der er stort set hele tiden mindst et adjektiv i hver verslinje, dog med undtagelser.
Digtet har selvfølgelig den her tone der virker mere højtidelig samtidig med at det hele virker meget positivt og det som digtets tone så frembringer, er at døden ikke ses som noget man skal frygte, så længe man lever sit liv og man samtidig er glad imens. Temaet i digtet er selvfølgelig det at dø og at så længe man er glad så er døden ikke noget man skal frygte.
Fordi digtet er skrevet i romantikkens periode, så kan man også sige at spejler sig godt i selve perioden. Det her med at fokusere på det gode i stedet for det onde, det spiller meget godt ind i dette digt og det kan man tydeligt se som læseren.
(Tekst 2) J.P. Jacobsen (1884): “Saa standsed’ og der den Blodets Strøm”
Digtet er skrevet af J.P Jacobsen i året 1884 og det har titlen “Saa standsed’ og der den Blodets Strøm”
Det er ikke et traditionelt digt da der ikke er den struktur som der er i traditionelle digte, her menes der at stroferne ikke har lige mange verslinjer. Jeg vil samtidig mene at det er brugslyrik fordi det ikke handler om J.P. Jacobsens tanker, følelser og oplevelser omkring død.
Ligesom det første digt så er dette også omkring død, men det er ikke så meget omkring det her med at dø glad, det er mere bare omkring det at dø.
Der er ikke så meget omkring den ydre verden, det er primært den indre verden der bliver beskrevet. Den indre verden bliver også beskrevet meget som meget depressiv og som at der ikke er mere glæde.
Digtet består af to strofer, den første strofe har otte verslinjer hvorimod den anden kun har to verslinjer. Det er også korte verslinjer der er i de to strofer. Der er ikke umiddelbart tale om et tidsforløb i digtet, det starter ud med at være meget depressivt, men slutter af med at der stadig er noget godt som ikke kan dø.
Det er parrim der forekommer i digtet og der bliver brugt mange formelle gamle ord. I forhold til det andet så bruges substantiver mere end det gjorde i det forrige digt.
Digtets tone er meget seriøs og alvorlig, det gør at man ikke bare læser det igennem, men at man tænker mere over digtet og dets handling. 
Temaet er også om døden ligesom i det forrige digt, men her er der mere fokus på sorgen ved at dø og alt det der går tabt. Man fokuserer altså ikke på at dø glad. 
I dette digt kan man tydeligt se at der ikke forekommer så meget omkring gud, hvilket også giver god nok mening da det er skrevet i det moderne gennembrud som jo netop er det her med at gud han ikke er så vigtig igen.
(Tekst 3) Benny Andersen (2001): “Ode til døden”
Digtet er skrevet af Benny Andersen i året 2001 og det har titlen “Ode til døden”
Det er et moderne digt, fordi der ikke er faste rammer for rim og der samtidig ikke er en fast struktur. Vi kan se i digtet at det er centrallyrik fordi det handler om Benny Andersens egne tanker og følelser omkring døden. 
I det her digt er det meget om at fokusere på, hvad man har gjort og at det ikke er så slemt at dø alligevel. Det er dog også mere om følelser, da man kan se at der bliver nævnt noget omkring en kvinde.
Der er ikke så meget om den ydre verden som fortælleren befinder sig i, man hører dog primært omkring fortælleren og elskerens "verden”, det bliver dog beskrevet lidt som en slags kærlighedsscene og at døden egentlig bare er ligegyldig, selvom det er døden det handler om.
Digtet består af tre strofer, den første strofe har 14 verslinjer, den anden strofe har seks verslinjer og den sidste strofe har 17 verslinjer. Det er meget korte verslinjer igennem stroferne dog så har tredje strofe lidt flere ord i hver verslinje der er.
Det er ikke fordi man direkte hører om et tidsforløb i digtet, men der står dog skrevet det med at mandag nok ville passe bedre, så man kunne godt forestille sig at det foregår i en hel normal uge måske slutning af en uge.
Der er en del metaforer hvor Benny Andersen for eksempel i tredje strofe skriver “Denne fine blød hud, dette varme hjerte” og så videre. Det er de primære sproglige billeder som er metaforer. Digtet rimer ikke og det er ikke rigtigt fordi en rytme er så tydelig i dette digt.
Det er korte sætninger der benytter sig af meget normalt hverdagssprog og det er ikke fordi det virker som noget der skal være formelt i nogen særlig grad. Det er ikke fordi der er nogen ordklasser der dominerer i forhold til de andre. 
Det er en meget hverdagsagtig tone der er i digtet og det virker ikke så meget som et digt om død, men mere om kærligheden til en person, men den fremtoner at døden måske ikke er noget man skal bekymre sig særlig meget om fordi at det bare er noget der en dag kommer på et eller andet tidspunkt.
Temaet er mere rettet mod kærlighed til en person og måske det her med at efterlade dem man elsker fordi at man en dag skal dø, det er ikke fordi fokusset er på døden i sig selv, men mere det at efterlade andre.
Digtet er meget hverdagsagtigt, det kan man også se fordi det ikke er særlig formelt når nu man kigger på ordvalget og hvordan hele digtet hænger sammen. Det har ikke noget med gud at gøre og det er heller ikke fordi man fokuserer på det gode. Det er fokuseret på at det sker og at tænke på andre når nu det sker.
Sammenligning af teksterne
De tre digte handler alle sammen omkring døden. Det første digt af Adam Oehlenschläger fokuserer mest på at dø glad og tænke positivt i stedet for negativt. Det andet digt som er skrevet af J.P. Jacobsen er mere fokuseret på det negative, men at det er noget godt som aldrig dør. Det sidste digt som er af Benny Andersen, fokuserer på at tænke på hvem man efterlader og at døden ikke er noget man rigtig tænker over, men er noget som bare sker på et eller andet tidspunkt. Så alle tre digte handler om døden, men med deres tids perspektiv indover som er henholdsvis romantikken, det moderne gennembrud og moderne tider. 
