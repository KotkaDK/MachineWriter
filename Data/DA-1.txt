Teksten handler om bilbasen, hvem de er, hvad de laver. De snakker også om deres passion til biler og at det ikke kun handler om at det skal fungere, men at det også skal være perfekt for den individuelle person. De fortæller også at de gerne vil løse problemer i hverdagen i forhold til kørsel. Det er drømmen der opfyldes.
Afsenderen er Bilbasen, mere præcist er det ham Esben Skrumsager, redaktøren for Bilbasen, Bilbasen er en side hvor man kan sælge og købe biler igennem, men man kan også læse artikler og andet på deres side. Denne reklame optræder i et Euroman som er et fagblad for mænd, så det er det perfekte sted for Bilbasen at have vist deres reklame igennem i forhold til målgruppen. Reklamen er primært rettet mod mænd i alderen 25 til 35, men det er også rettet mod dem der har stor interesse i biler eller i hvert fald ikke er ligeglad med biler og hvilken en de skal købe. Reklamen prøver at gøre bilintereserede opmærksomme på at Bilbasen har et ’nyhedssite’ omkring biler og samtidig er et sted hvor man kan købe og sælge biler. Reklamen er modtagerorienteret da de går meget op i det her med at dække behov og opfylde drømme. Altså at det skal være godt for modtageren at bruge Bilbasen frem for andet.
Vi har bilbasens redaktør Esben Skrumsager som på billedet er på vej ud af en porsche. Esben Skrumsager er ved den her betonkonstruktion ved stranden, hvor hans fine porsche 911 holder. Esben Skrumsager er den eneste person på billedet, han stiger ud af bilen som om at det er en bil han ejer, han har samtidig fint tøj på som han så nok har på for at udstråle succes. I forgrunden har vi Esben Skrumsager og porschen, i mellemgrunden har vi stranden og i baggrunden har vi havet. De er linjer ved de her mure der er, vi ser Esben Skrumsager i total da man ville kun se hele hans krop, hvis bildøren ikke var i vejen selvfølgelig. Det er normal perspektiv, dog meget lidt fuglesperspektiv, men det er egentlig en god blanding mellem fugleperspektiv og normalperspektiv, så det man får lidt af den her følelse af at det er folk ligesom os andre der står bag og har samme kærlighed for biler som modtageren har. Der anvendes naturligt lys da han er udenfor og man tydeligt kan se at det altså kun er solens lys der er tilstede, men der er ikke de helt tydelige skygger, kun omkring porschen og Esben Skrumsager. Der bliver brugt meget neutrale farver, altså sort og grå, men der er også havet, himlen og sandet som giver lidt andre farver. Der er rigtig mange farver som blander det kolde med det varme, men det er vandet der giver den kølige farve og sandet som er mellemspillet mellem det kolde og det varme i farverne. Bilen er sort så den skiller sig ud i forhold til Esben Skrumsager, det er nok også med til at fremhæve at det handler om bilen.
Der er en overskrift og så er der egentlig bare brødtekst. Der bliver brugt rigtig mange positive ord i teksten og det er nok fordi at modtageren vil finde Bilbasen mere interessant. Der bruges længere sætninger med flere detajler i, så det er ikke bare korte sætninger med få detaljer. Der bliver gentaget mange gange altså omkring det her med at de opfylder drømme og så videre. De sammenligner Bilbasen med stedet der bare opfylder drømme, stedet hvor drømme bare kommer til at ske. 
Billedet viser jo Esben Skrumsager der stiger ud af sin bil og teksten forklarer jo egentlig også det med den Porsche 911 der. Teksten fortæller jo også om at Bilbasen opfylder drømme og det afspejler billedet jo også, fordi for nogen, måske også Esben Skrumsagers tilfælde så er porschen en drøm at eje. Man kan også se på baggrunden med den her strand og havet som også kan vise det med at opfylde drømme, altså at man kan holde ved en fin strand i sin drømmebil osv. De argumenterer for at bilbasen er det rette sted for bil entusiaster, de kommer med at man kan finde diverse artikler og guides til hvilke gode biler man kan få til under 10.000 kr. Eller hvordan man nemmest fjerne is på bilen. Der bliver spillet meget på patos, fordi det er jo det her med drømme og kvalitet og at en bil ikke bare er en bil til at køre i, men en bil man skal have mere glæde af og derfor betyder mere for føreren. De bruger også etos fordi det er på Bilbasen det sker, som de altså selv siger. De vil gerne fortælle at det er Bilbasen hvor man kan få sine drømme til at gå i opfyldelse. Det er en meget saglig reklame, det er ikke fordi den hverken er aggressiv eller humoristisk. Teksten spiller meget på følelserne og det her med drømme, så det er ikke en aggresiv reklame eller humoristisk reklame. Vi har reklamen med en fin BMW M5, hvor reklamen der også spiller meget på at det altså er noget fedt og ikke bare et køretøj, det betyder mere for føreren. Den reklame med BMW’en den spiller bare mere på at det skal være en fed oplevelse, altså det skal vise at man bare bliver kongen af vejen når man kommer kørende i den bil. Bilbasen er mere stille og rolig, det skal jo være drømmen der opfyldes, igen er det mere patos der bliver kørt på. Det er jo fokuseret mega meget på det samme og de her gentagelser for at få det til at virke mere ekstremt så modtageren bliver mere interesseret i Bilbasens blog og salgssiden generelt. 
Reklamen lover modtageren at de kan opfylde modtagerens drømme omkring bilerne. De lover også at modtageren kan få massere af guides osv. Til brug i hverdagen som vil forbedre deres viden om hvordan man vedligeholder eller køber den rette bil. De vil dække modtagerens anerkendelsesbehov og sociale behov gennem Bilbasens salgside. De vil gerne ændre det med at danskerne bare ser en bil som et køretøj, de vil gerne ændre det syn til at en bil bliver mere værd for danskerne og at det altså ikke kun er et transportmiddel der skal bruges til og fra arbejde og eller supermarkedet. Reklamen rammer målgruppen perfekt, reklamen er samtidig også meget effektiv overfor at tiltrække modtageren til at blive mere nysgerrig omkring Bilbasen og hvad de alt har lavet på deres side.
