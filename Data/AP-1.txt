Når man har ferie, skal man ikke i skole. Så må man sove længe, og det synes skolebørnene godt om. Det er dejligt at kunne ligge længe i sengen, siger Søren. Hans mor siger at han bør stå op og nyde det gode vejr. Det kan han ikke se nogen grund til. Han vil hellere blive i sengen.
Selv om solen skinner, vil han blive inde i huset hele formiddagen. Han har tænkt sig at ringe til Rasmus i eftermiddag og spørge om de skal tage til stranden sammen. Det er lang tid siden han har været ude at bade. Sommerferien er jo først lige begyndt.
