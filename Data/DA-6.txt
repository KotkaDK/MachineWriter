Titlen på dokumentarfilmen er “Armadillo”, den havde premiere år i 2010 og filmen er instrueret af Janus Metz. Dokumentarfilmen foregår i 2009/2010, hvor det er ISAF hold 7 der er under udsendelse til Afghanistan. Da det er i militæret og under udsendelse til Afghanistan, så er det selvfølgelig et krigsmiljø det foregår i, hvor der er fyldt med stress og nogen er sikkert nok også bange for hvad det næste er der sker. Det er et barskt miljø og som man kan se i traileren så kræver det helt klart også en stærk mentalitet at være udsendt til Afghanistan.
Det man ser i traileren, er de her krigsscener fra Afghanistan. Soldater der bliver beskudt og svarer tilbage, civile der løber fordi de er bange. Soldater der er sårede og samtidig ikke frygter de konsekvenser det har for dem at være i fronten for krigen. Der er den ene scene hvor man ser en soldat der er ved at blive hjulpet af en medic altså en sygehjælper, som giver soldaten noget forbinding på og giver nogle sprøjter, hvor soldaten så ser ud til at være helt ude af den og sidder og stirrer ud i luften. Der ser man virkelig at det er noget der virkelig kræver noget mentalitet for at kunne gennemføre eller i hvert fald ikke få varige men efter hjemturen. Der er også en scene hvor delingsføreren har fået at vide at en soldat har ringet hjem og fortalt at de danske soldater har slået en såret, talibaner ihjel, som er imod krigens love og forsvarets etiske regler, hvor ingen vælger at melde sig selv for at have gjort det, det er i hvert fald ikke det man ser i traileren. Emnet/sagen er jo så krig og de danske styrkers udsendelse til Afghanistan og dem man følger, er så nogle forskellige soldater fra delingen af, muligvis samme gruppe. 
I Dokumentarfilmen ser vi det fra soldaternes synsvinkel, vi ser det altså ikke fra politikernes synsvinkel og vi ser det heller ikke fra familiernes synsvinkel. Det er ikke fordi at soldaternes udsendelses bliver set på som værende negativ eller positiv, men det er mere det der med at de gør det fordi de valgte militæret og at man så også går med til at en udsendelse er en del af det at være soldat. I hvert fald i traileren ser man ikke fra ledernes synsvinkel eller tidligere soldaters synsvinkel, selvom det nok er i selve dokumentaren. Man ser i hvert fald fra de tager afsted og så nogle forskellige scener fra dokumentaren som jo så viser meget af det her action der forekommer igennem dokumentaren. Da de danske soldater benytter sig af hjelmkameraer og de bliver interviewet og så videre, så er det også for at vise at det altså er soldaterne vi følger og ikke bare krigen i Afghanistan, men at man altså lytter til deres historier og ser hvad de går igennem så man kan få en fornemmelse af hvad det er de udsættes for i Afghanistan.
Det er ikke fordi der direkte bruges nogen argumentationer omkring danske soldaters udsendelse til Afghanistan, i den her dokumentar. Men det er stadig logos i fordi det jo viser at, hvis du tager i militæret, så må du også regne med at blive udsendt og at det her ting kan ske for dig såvel som dine kammerater. Det taler i hvert fald til det logiske omkring det. Det samme med kilder, altså det er jo ikke fordi at nogen eksperter udefra fortæller om udsendelsen til Afghanistan, man ser jo de her soldater som fortæller hvordan det er og man ser det samtidig fordi kameramanden jo er med hundrede procent for at vise hvordan virkeligheden er, så det er den eneste kilde der direkte er i traileren og dokumentarfilmen generelt. Der har dog nok været noget research også i forhold til nogle hvordan situationen er Afghanistan så de også har kunne finde på de rigtige spørgsmål at stille de her soldater i de interviews, men det er jo ikke direkte noget vi hører om at de har gjort. 
Man ser mange af de her scener hvor det viser den mørke side af det at være i krig, altså det her med at man sagtens kan blive skudt eller få sprængt et ben eller to af. Man ser også kort hvordan diverse soldater har det omkring det at være i krig. Det er også en blanding af kortere og længere scener fordi det skal fremhæve nogle af de her ting der sker. Det går også meget hurtigt for at vise det her stress som forekommer når man er i krig og bliver beskudt af fjenden fra en ukendt vinkel af. Det går dog langsommere når det gælder interviews og det fordi man skal være sikker på at man kan få det hele med og det er også vigtigt i den her trailer fordi det så vækker ens nysgerrighed når det forklarer om en lille episode som ikke bliver vist i traileren.
Det er en god blanding af interview og reportage. Vi har de scener hvor soldaterne fortæller om deres oplevelser, tanker osv. Omkring det at være udsendt eller de små situationer man møder på vejen. Vi ser også de her scener hvor det ikke er interviews, men hvor vi ser de ting ske som nu sker. Det er ikke fordi der direkte er en fortæller, men der er jo selvfølgelig de her interviews hvor man godt kan sige at det er en observerende fortæller vi har med at gøre. De forskellige scener i traileren til Armadillo bliver der benyttet mørkere farver og seriøse melodier for at fremhæve at det er virkelighed og det ikke bare er noget andet. Der er filmet med håndholdt kamera og nogle tidspunkter er der hjelmkameraer der bliver benyttet som soldaterne har på for virkelig at vise deres synsvinkel, det er fordi det gerne skal virke så realistisk som muligt, men også fordi det er lidt for farligt at skulle stå og styre stativer og flytte dem rundt, i mens Taliban beskyder de danske soldater og kameramanden. 
Der er tale om korte indstillinger og meget seriøs lyd altså både musikken og nogle af de lyde der er, det fremhæver helt klart at det ikke bare er en hvilken som helst situation, men at det er en krigs situation som de her soldater faktiske befinder sig i. Den benytter sig jo af de her militære symboler og det så man kan se at det er danske soldater der er i krig. Der er dog nogle mellemlange sekvenser indimellem som for eksempel de interviews der er og generelt de scener hvor folk taler fordi man lige skal have det hele med i traileren. Det bliver en del mørkere ved de scener hvor det er der bliver skudt og lysere der hvor det er mere roligt, for at få det til at se mere seriøst ud.
Dokumentarfilmen anvender faktakoder fordi det jo er rigtige soldater vi følger og de er jo rent faktisk i krig i den her Dokumentar så her har vi de her, men også fordi der er interviews og liveoptagelser som der er i traileren, som skal vise at det er de ægte varer vi ser på når det er dokumentaren man skal se. Det er altså ikke fiktion da alt er ting der reelt set sker i løbet traileren såvel som dokumentaren. Der er også brug af tidsangivelser og tekst for at vise hvornår det er sket og hvad det er sket og så videre. Der er også arkivmateriale med, hvor man for eksempel ser tidligere soldater fra krigen både imens de er i selve krigen og så også efterfølgende hvor nogle af dem er hjemme og sidder i kørestol. Men det er korte sekvenser og det er få sekvenser der er sådan, så derfor er det ikke fordi det er den primære ting som afgør om hvorvidt det er fakta eller ej. Det er igen nok det her med at det er liveoptagelser og interviews der har den større rolle i denne dokumentarfilm. Umiddelbart er der ikke nogen rekonstruktioner, i hvert fald ikke i selve traileren.
Det er en observerende dokumentar fordi man følger med i hvad der sker på daværende tidspunkt i dokumentaren og fordi det ikke er noget der direkte er planlagt, men at der altså sker ting som man ikke havde planlagt. Selvfølgelig er der de interviews som jo så er, men ellers er det mere det her observerende fordi man ikke ved hvad der sker, men man følger bare med og observerer. Som for eksempel da de danske soldater lige pludselig bliver beskudt og de jo så bare svarer igen med adskillige skudsalver og grimme ord. Det er også der hvor man oplever den observerende del af dokumentarens trailer. Hvis man eller skulle argumentere for en anden genre, så ville deltagende dokumentar være en god andenplads fordi det er det her med at de er med i situationen, dog så er personen jo ikke direkte med på den måde og derfor vil mene at det stadig kun er den observerende dokumentar som er genren for denne dokumentarfilm. Men der er selvfølgelig også den refleksive dokumentar hvor man kan sige at det er den som der egentlig også er noget af i denne dokumentarfilm, fordi der er de her tidspunkter hvor man ligesom tænker over at de virkelig er virkelighed for nogle folk at skulle igennem de situationer som man ser i traileren og dokumentaren generelt, så der er nogle dele af den refleksive dokumentar med ind over.
Traileren fremhæver jo godt hvad det er vi kommer til at se i dokumentaren og det fremhæver jo også den her virkelighed som nogen nok ikke tænker særlig meget over. Den her lidt uhyggelige stemning som er bliver jo også fremhæver rigtig godt fordi man kan se det her med at de danske soldater bliver beskudt og nogle er sårede og nogle dør helt af de skud. Det er ikke fordi det direkte minder om en dokumentar fordi det jo er lavet på den måde som det er, så man ville nok som seer kunne tro at det bare var en hvilken som helst anden krigsfilm, vedmindre man ser traileren og kan se at det faktisk har nogle dokumentariske træk, for eksempel det her med interviews og liveoptagelser fra de her missioner i Afghanistan. Traileren er faktisk en af de gode trailere og man får helt lyst til at se dokumentaren når man ser den fordi man bliver helt fanget af den spænding der finder sted i traileren og som man forventer også fortsætter i dokumentaren.
